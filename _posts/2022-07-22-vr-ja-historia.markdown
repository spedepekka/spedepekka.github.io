---
layout: post
title: "VR ja historia"
date: "2022-07-22 14:45:44 +0300"
permalink: /:title
---

Nykyisillä VR-laitteilla (Virtual Reality s. virtuaalitodellisuus) pystytään ainakin hetkellisesti huijaamaan monia ihmisen aisteja. Henkilö voi hetkellisesti luulla olevansa korkean talon katolla eikä välttämättä uskalla hypätä pienen lankun päältä alas. Usein tämä toteutetaan VR-laseilla sekä jonkinlaisella pienellä korokkeella. Kuulo ja muisto lasien laittamisesta päähän pitää järjen kuitenkin kartalla ja henkilö ymmärtää kaiken olevan huijausta.

Katsotaanpa teknologian kehitystä eteenpäin vaikka 100 vuotta. Voidaanko olettaa silloin järjestelmien olevan niin kehittyneitä, ettei henkilö enää voi erottaa korkeaa kattoa ja pientä koroketta toisistaan? Entä 1000 vuoden päästä?

Eteenpäin ajattelu asian tiimoilta ja teknologian suhteen ylipäänsä ei sinällään ole kovinkaan vaikeaa verrattuna taaksepäin katsomiseen? Mitäpä jos 100 000 tai 1 000 000 vuotta sitten keksittiin sellaiset ”VR-lasit”, jotka osaavat huijata henkilöä luulemaan olevansa kirjoittamassa tätä tekstiä? Mitäpä jos samassa rytäkässä ohjelmoitiin jonkinlainen historia, joka käy tällä hetkellä hyvin järkeen, mutta ei olekaan täysin totta?

Jos uskot yllä olevan tapahtuvan tulevaisuudessa, niin miksei se olisi voinut käydä jo menneisyydessä? Jos taas et usko teknologian kehittyvän yllä kuvatun kaltaiseksi jonkinlaisessa aikamääreessä, niin miten voit uskoa lukevasi tätäkin tekstiä todennäköisesti puhelimen näytöltä tai tietokoneelta?

